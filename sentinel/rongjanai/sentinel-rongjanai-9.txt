TITLE: लखनौनि सा 11 राजखान्थि बादायगिरिया के बि सि आव फिन हरनायाव फेलें
By : 
Sentinel Digital Desk
  |  
14 Nov 2019 10:25 AM GMT
बलीउदनि सावथुन मुलुगनि राफोद फावखुंगुर अमिताभ बश्शननि स्व' कौन बनेगा करोड़पति (KBC) हाबाफारिया जौसे जांख्लायाव गाखोहैदों। टि आर पि (Television Rating Point) आवबो साबसिन फिथाय नुनो मोनदों। मेगाष्टार अमिताभ बश्शननि बे स्व'आव गोमोथाव जाथायनिबो मुगा मुगि जादोंमोन नाइगिरिमोना ।
बृहस्पतिबार खालि आलासि महरै मासियाव जिरायफैयो सासे दैदेनगिरि। जेराव बिथां दैदेनगिरिया नायगिरि राज्यो-राजाजोंनो थगायजायो। बाहागो लाफैनानै दैदेनगिरिनि गोसोखौ 10 रोजा रां आर्जिनिनैनो गोजोन थानो गोनां जायो।
रायखांनो गोनां दि बृहस्पतिबार खालि आलासि महरै मासियाव जिरायफैयो सरबजीत सिं मुंनि लखनौनि सासे दैदेनगिरि। बिथांआ गिबि गिबियै साबसिननिख्रुइ हामसिनै बादायदोंमोन। लासैनो राजखान्थियारि बिथिंनि सोंथि सोंनायाव फिननाय हरबाय थादोंमोन। नाथाय सोंथिया एरै बायदिमोन दि फारिलायाव मख'लांनायनि गेजेराव सोर गिबि मन्थ्रिया देरादुन फरायसालियाव फरायाखैमोन । बेनि अपशन महरै दंमोन फारियै मध्यप्रदेश नि गिबि मन्थ्रि कमल नाथ, उरिष्सानि गिबि मन्थ्रि नबीन पाटनायक आरो अन्ध्र प्रदेशनि गिबि मन्थ्रि वाइ एस जगनमहन रेड्डी आरो पान्जाबनि गिबि मन्थ्रि अमरिन्दर सिं। बे सोंथिनि थार फिन्नाया जादों पान्जाबनि कंग्रेसनि गिबि मन्थ्रि अमरिन्दर सिं बिथां।
नाथाय सोमोनांथाव खोथाया बेनो दि बे सोंथिनि फिन्नायखौ राजखान्थियारि बादायगिरि सरबजीत सिं बिथाङा मोनथियाखैमोन। सरबजीतआ खावसे खावसे लाइफलाइन सुजुग लादोंमोन। बेनिफ्राइ मोननै अपशन मोन्दोंमोन। बेफोरनि गेजेराव अन्ध्र प्रदेशनि गिबि मन्थ्रि वाइ एस जगनमहन रेड्डी आरो पान्जाबनि गिबि मन्थ्रि अमरिन्दर सिं। थेवब्लाबो सरबजीतआ बुजिनो एबा हमदांनो हास्लाबाखैमोन। बिथांआ आरोबाव गुबुन मोनसे अदियन्स पल लादोंमोन। नाथाय नायगिरिया गोरोन्थि फिन्नाय होदोंमोन। थेवबो राजखान्थियारि बादायगिरि  सरबजीतआ फोथायदोंमोन आरो बादायनायनिफ्राय 10 रोजा रां आजावनानैनो बाहिराव ओंखारलांदोंमोन।
सरासनस्रायै राजखान्थियारि बादायगिरि सरबजीतआ थार फिन्नाय हरनो हायाब्लाबो जथुम जानाय नायगिरि राज्यो-राजानि गोसोखौ सुग्लायहोनो होनो हादोंमोन।
Also Read : 
महानगर उन्नायन समितिआ गुवाहाटि जल बर्डखौ सोंखारिनायजों बेंखननाय हाबाफारि लादों
Also Watch: 
Bodoland International Paragliding Accuracy Championship begins
© 2019-20. All rights reserved under Omega Printers & Publishers Pvt. Ltd. 
Powered By Hocalwire
