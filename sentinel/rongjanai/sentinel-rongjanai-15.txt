TITLE: प्रियंका आरो बिमा-बिफाया आमेरिकानि निक जनासखौ बरादों
By : 
Sentinel Digital Desk
  |  
19 Aug 2018 11:40 AM GMT
मुम्बाइ: प्रियंका चप्राया आमेरिकानि मेथाय रोजाबगिरि निक जनास आरो बिथांनि बिमा-बिफाखौ मुम्बाइआव बरायबाय। खौरां मोन्नाय बादिब्ला प्रियंका चप्रा आरो निक जनासनि सोमोन्दोनि गान्थि खानो थाखाय बिथांआ भारत फार्से दावबायबोदों।
निक जनासआ गोसोम गाबनि सि आरो सनानि माला गानदों लोगोसे आखायाव बेक लादों जानो हागौ मुम्बाइआव थानाय लन्दन स्टरआव प्रियंकानि थाखाय Engagement Ring बायनो थाखाय थांखि लादों।
बिथांआ मुम्बाइनि चिट्रापटी सिभाजी इटारनेसनेल उरां बाग्रानिफ्राय गावनि बिमा देनिस आरो बिफा केभिन जनासजों लोगोसे ओंखारफैदों। रैखाथि हान्जाफोरजों लोगोसे गोबां बिथांमोनखौ मोजां मोनग्रा सुबुंफोरा बिथांनि फैनायखौ मोजां मोन्नानै “Welcome to India, Nick” होन्नानै होस्रिखावदों आरो बरायदों।
खौरां मोन्नाय बादिब्ला जेब्ला प्रियंका चप्रानि बिमा माधु आरो फंबाय सिद्दार्तआ निकखौ लोगो हमगोन अब्ला सनिबाराव सानैजों सोमोन्दोनि गान्थि खानाय हाबाफारिखौ लागोन।
हादोरारि खौरां बिजोंनि गेजेरजों मिथिनाय बादिब्ला थानाय दानाव प्रियंका चप्रानि जोनोम सान फालिनायाव बिसोर सानैजों लोगो हमनानै गान्थि खानानै दोनदोंमोन नाथाय आगुनि ‘Miss World’ मोनगिरि प्रियंकाया बे बाथ्राखौ दोनखोमानो नाजादोंमोन। फार्सेथिं रभिना टन्दननि ससियेल मेडिया इंस्ताग्रामआव मुसुखा फोसावनायनि गेजेरजों फारफ्रोमबो जायगाफोराव सानैनि खौरांआ गोसारलायो।
मख’नो गोनांदि, थांनाय दान मोन्नैआव निकनि भारत फार्से दावबायबोनाया केबनै जाबाय। बिथांआ थानाय जुन दानाव केबसे फैनानै प्रियंकानि बिमा-बिफा आरो जाथि-खुर्माफोरखौ लोगो हमदोंमोन, लोगोसे फाउखुंग्रि पारिनिटी चप्राखौबो गवा हादोरसायाव लोगो हमदोंमोन।
बावैसो खौरां मोन्नाय बादिब्ला बिथांआ भारतनि गान्थि खानाय नेमखान्थिजों हाबानि गान्थि खाबाय होन्ना खौरां मोन्नाय जायो। बिथांनि गोदान जिउ, गोदान संसारखौ मिथिनानै गोबां फाउखुंगुरफोरा गोजोनग्लायनाय जासिहरदों।
https://twitter.com/realpreityzinta/status/1030724860215869440
© 2019-20. All rights reserved under Omega Printers & Publishers Pvt. Ltd. 
Powered By Hocalwire
