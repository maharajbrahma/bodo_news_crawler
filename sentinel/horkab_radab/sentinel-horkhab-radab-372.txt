TITLE: फरायसालिआव फरायफुनाय हिन्जावसाया ULFA-I उटकारि हान्जायाव मुं थिसनदों
By : 
Sentinel Digital Desk
  |  
13 Nov 2018 1:09 PM GMT
गुवाहाटी,नवेम्बर 13: दुखुनांथाव, फरायसालिआव थाखो 10 आव फरायफुबाय थानाय हिन्जावसाया इउनायटेड लिबारेसन प्रन्ट अव आसाम (उदां) (ULFA)उटकारि हान्जायाव मुं थिसनबाय, नोजोर होयोब्ला नुनो मोनगोनदि बावैसो सिगां ULFA(I) नि हान्जायाव मुं थिसन्नाय लाइमोनफोरा बेल’ नङा। गोबां लाइमोनफोरा थांनाय दान मोननैनिफ्रायनो ULFA(I) उटकारि दोलोआव मुं थिसगासिनो दं, जायखौ जों बुंनो हायोदि, बिखा गावनायनिफ्राय गावनि  गोसोखौ हमथानो हायैआव आरो थांखि लानो हानायनि गोहो गोयैआव बैफोर जाथाया जादों।
थिनसुकिया जिल्लानि लेकापानिनि थागिरि थाखो जिआव फरायफुनाय करिस्मा मेचआ थांनाय सप्तानिफ्रायनो गोमानानै दंमोन। गोमानायनि जाहोनाव पुलिसनि नायबिजिरनायाव मिथिना मोन्नाय जायोदि हिन्जावसाया ULFA(I) उटकारि हान्जानि दोलोआव मुं थिसनबाय।
आसाम पुलिस बिफान्नि पल्लब बाटाचार्य बिथांआ खौरांगिरिनि सिगांआव बुङोदि, “नोगोरारि सोदांनाय बिल 2016 खौ गोख्रों बेरेखा खालामनायनि जाहोनाव ULFA(I) उटकारि हान्जानि सोद्रोमाफोरा थार जाहोनखौ दिन्थिनानै गोदान जिउ मोनफिन्नाय बादि जाबाय”।
बिथांआ बुंबावोदि, “हादोरसायाव असमिया आरो बेंगलि राव रायज्लायग्राफोरा जारिमिनारि गोरोन्थि मावफारिया लाबोनायनि जाहोनाव बिलखौ सोदांमनो नागिरनाया गाहांनाय गारायाव संख्रि सारलानानै होनाय बादि जादों, 1960 माइथायाव रावखौ गिनानै असमिया रावनि सोमावसारदोंमोन आरो आसाम सोमावसारनाय समावबो असमिया रावखौ गिदोंमोन, बैफोरखौ दबथायनानै दोन्नो हाबोदोंमोन, नाथाय दा एखे रोखोमैनो बे जाथाया सोमजिफिन्नायनि लामाजों थांगासिनो दं” होन्ना बिथां बाटाचार्यआ बुंबावो।
बांद्राय लाइमोनफोरा ULFA(I) उटराकि हान्जायाव हाबहैआखै होना बिथां बाटाचार्यआ बुङोदि, थांनाय 1 सेप्तेम्बरनिफ्राय दिनैसिम उदालगुरि आरो थिनसुकिया जिल्लाफोरनि गासै सा 8 सुबुंफोरा गोदांनै ULFA(I) उटकारिनि दोलोआव हाबहैदों, माखासेखौ जों हमनो मोनफिन्नाय जाबाय, जोंनि फारिलाइआव बेकिनिल’ दं” होन्ना बिथांआ बुंदेरो।
फारसेथिं थिनसुकिया जिल्लानि जागुन होन्नाय ओनसोलनि फानेंगांव गामिनि सासे लाइमोना ULFA(I) उटकारि हान्जानि दोलोआव मुं थिसनदों होन्ना मिथिनो मोन्नाय जायो। खौरां मोन्नाय बादिब्ला बिथांखौ चन्द्र बुरागहाइन होन्ना सिनायथि मोन्नाय जायो जाय बिथांआ थांनाय अक्टबर दान्निफ्रायनो न’निफ्राय गोमाना दंमोन।
मखनो गोनांदि बावैसो सिगां उदालगुरि जिल्लानि साखुवार, धनजित आरो जगत बिथांमोनि बिमा बिफाया गाव गावनि गथ
’
फोरखौ न
’
सिम दैथायहरफिन्नो थाखाय 
ULFA(I) 
नि दैदेनगिरि कामान्डार परेस बरुवा बिथांखौ खावलायहरो।
© 2019-20. All rights reserved under Omega Printers & Publishers Pvt. Ltd. 
Powered By Hocalwire
