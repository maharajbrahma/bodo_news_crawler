TITLE: गुवाहाटी मुलुग सोलोंसालिनि PG आन्जादनि अक्टखौ फावसायबाय
By : 
Sentinel Digital Desk
  |  
7 Dec 2018 9:17 AM GMT
गुवाहाटी,डिसेम्बर 7: आसाम हादोरसानि गुबुन गुबुन जिल्लाफोरनि फैगौ 9 अक्टआव खुंफुंजानो गोनां नैथि बिसायखथि आरो 12 & 13 डिसेम्बराव भट होनायनि जौखोन्दो सान्नाय खामानिफोरखौ नोजोर होनानै गुवाहाटी मुलुग सोलोंसालिनि मास्तार दिग्रि (PG) आन्जादनि सम एबा अक्टखौ सोलायफिनबाय।
सोलोंसालिमानि आन्जाद बिबानगिरि (Controller of Examination) आ फोसाव बिलाइनि गेजेरजों आन्जादनि अक्टखौ गाव गावनि बिफानाव मिथिहोगोन होन्ना फोरमायो।
मखनो गोनांदि, सिगां माखासे बिफान्नि गुबुन गुबुन आयदाफोरनि आन्जादखौ 8 अक्टनिफ्राय 15 अक्टसिम जागोन होन्ना फोसावदोंमोन।
खौरां मोन्नाय बादिब्ला मुलुग सोलोंसालिनि माखासे फरायसाफोरनि गोसोआव सोंथि बेरखांदोंदि, मुलुग सोलोंसालिनि बिबानगिरिफोरा मानो 1थि पन्चायत बिसायखथिनि सिगां आन्जादनि अक्टखौ फावसायाखैमोन।
© 2019-20. All rights reserved under Omega Printers & Publishers Pvt. Ltd. 
Powered By Hocalwire
