TITLE: सा-सान्जा ओनसोलनि सा 10 लाइमोन आयजोफोरा नयडा आरो पुने पुलिसनि आखायाव दं
By : 
Sentinel Digital Desk
  |  
20 Feb 2019 11:22 AM GMT
महारास्ट्र,फेब्रुवारि 20
: 
सा-सान्जा ओनसोलफोराव थानाय गुबुन गुबुन हादोरसाफोरनि सा 10 लाइमोन आयजोफोरा उट्टर प्रदेस आरो महारास्ट्र हादोरसाफोरनि सिङाव थानाय नयदा आरो पुने पुलिसनि आखायाव दं आरो बिथांमोनहा गावसोरखौ बक
’
नानै लाइनो थाखाय सा-सान्जा ओनसोलनि साखि नागिरगासिनो दं।
खौरां मोन्नाय बादिब्ला हिन्जावसाफोरा गुबुन गुबुन दाय (
Criminal Case) 
थानायनि थाखाय थांनाय दान मोनसे सिगांनिफ्रायनो पुलिसनि आखायाव थाबोनो गोनां जादों।
दिल्लीनि स्पेसियेल पुलिस कमिसनार रबिन हिबु, जाय बिथांआ सा-सान्जा ओनसोलाव थानाय अरुनाछल प्रदेस हादोरसानि गिबिसिन 
IPS 
ऑफिसार, बिथांआ फोरमायहरोदि, सा 8 लाइमोन आयजोफोरा उट्टर प्रदेसनि नयदा पुलिस थानायाव दं आरो सा 2 लाइमोन आयजोफोरा महारास्ट्र हादोरसायानि सिङाव थानाय पुने पुलिसनि आखायाव दं।
IPS 
रबिन हिबु बिथांआ फोरमायबावोदि, हेफाजाब होगिरि बिजिरगिरिफोरा बिथांमोनि केसखौ लानानै बिजिरसालिआव नांबोगासिनो दं, नाथाय सा-सान्जा ओनसोलाव थानाय हादोरसाफोरनिफ्राय साखि (
Bailers)
 नांगौ।
हिबु बिथांआ सा-सान्जा ओनसोलनि सुबुंफोरनिसिम खावलायहरनानै बुङोदि, जों हाजो ओनसोलाव थानाय बिथांमोनि बिमा-बिफाफोरजों सावरायहरनो नाजादों, नाथाय बिथांमोनहा जोबोद दुखुथिया नखरनि, रोंगौथि गोयै आरो गौथौ गामिफोराव थानायनि थाखाय खौरां लानो हायाखै, बिथांमोनहा रावनिबो हेफाजाब गोयै आरो नासयजानाय जानानै दं
” 
होन्ना बिथांआ लिरदोंदि, 
“Any one in Noida and Pune, please inbox me at 9810083486 by WhatsApp,”
© 2019-20. All rights reserved under Omega Printers & Publishers Pvt. Ltd. 
Powered By Hocalwire
