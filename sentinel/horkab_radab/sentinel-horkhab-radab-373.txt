TITLE: राजबंसि फरायसा आफादआ गिबि मनट्री आरो गाहाय मनट्रीनि मुसुखा सावदों
By : 
Sentinel Digital Desk
  |  
14 Nov 2018 8:22 AM GMT
क’कराझार,नवेम्बर 14: दुलाराय राजबंसि फरायसा आफादआ राजबंसि फोलेरनि सुबुंफोरनो सेडियुल ट्रायबनि बिमुं आरो आलादा राज्यो कामाटापुर दाफुंनानै होनाय खामानिफोरा फेलें जानायनि जाहोनाव भारतनि गाहाय मनट्री नारेन्ड्र मोडी आरो हादोरसानि गिबि मनट्री सर्बानन्द सनवालनि मुसुखा सावदों।
दुलाराय राजबंसि फरायसा आफादनि (आक्रासु) मावथि सोद्रोमाफोरा कदलटलानि लामायाव गाहाय मनट्री आरो गिबि मनट्रीनि मुसुखाखौ सावनानै बिजेपि दैदेन्नाय सरकारखौ बायदि बायदि रावजों सोंखारिनायजों लोगोसे थांनाय एसेमब्लि बिसायखथिनि सिगां ST नि बिमुं आरो आलादा राज्यो कामातापुरखौ दाफुंनानै होगोन होन्नानै बुंदोंमोन नाथाय फेलें जादों होन्ना बिथांमोनहा सरकारखौ सोंखारिदों।
आक्रासुनि आफादगिरि अरुन कुमार रय बिथांआ खौरांगिरिफोरनि सिगांआव बुङोदि, बिथांमोनहा हादोरनि गाहाय मनट्री मोडी आरो गिबि मनट्री सनवालनि मुसुखाखौ नंखाय खोथा बुंनायनि थाखाय सावदों,  आरो थालांनाय सेडियुल ट्रायब बिमुंनि दाबि आरो आलादा राज्यो कामातापुरखौ दाफुंनो थाखाय दाबि खालामदों होन्ना बिथांआ बुंबावो।
© 2019-20. All rights reserved under Omega Printers & Publishers Pvt. Ltd. 
Powered By Hocalwire
