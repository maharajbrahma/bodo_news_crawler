TITLE: मा 7 हाग्रानि मैदेरफोरा मोब्लिब गोहोजों बोथाबजानानै जिउ गोमानाङो
By : 
Sentinel Digital Desk
  |  
27 Oct 2018 1:16 PM GMT
उड़िछा/गुवाहाटी,अक्टबर 27: उड़िछा हादोरसानि देनखानाल ओनसोलाव थानाय कामालांगा गामिआव मा 7 हाग्रानि मैदेरफोरा मोब्लिब गोहो बोथाबजानायनि जाहोनाव खेबसेयैनो जिउ खोमानो गोनां जायो। गोजौनि मखनाय जायगाफोराव सानफ्रोमबो गोबां हाग्रानि मैदेरफोरा थांलाय फैलाय खालामो आरो थांनाय मोनायाव बे दुखुनांथाव जाथाया जायो होन्नानै मिथिनो मोन्नाय जायो।
हाग्रा बिफान्नि लोगो नायसंगिरि सुदारसान पान्डा बिथांआ खौरांगिरिफोरनि सिगांआव बुङोदि, मोब्लिब गोहोजों बोथाबजानानै मा 7 हाग्रानि मैदेर थैनायखौ जों खौरां मोनदों, Field Officer आ जाथायखौ मिथिनो थाखाय जाथाय थिलिआव थांगासिनो दं”।
हाग्रा बिफान्निफ्राय खौरां मोन्नाय बादिब्ला गासै मा 13 हाग्रानि मैदेर फालोआ थांगासिनो दंमोन, बे समावनो सा 7 मैदेरा मोब्लिब गोहोजों बोथाबजायो आरो मा 6 मैदेरफोरा बारग’लाङो। थैनाय मैदेरनि गोथै देहाखौ गुवार आबाद थिलिनि मोनसे फिसा दैनि लामायाव मोन्नाय जादों।
गोदान रेल लामा बानायनायनि जाहोनाव मोब्लिब गोहोनि थारफोरखौ गाहायजों सोंनायनि जाहोनाव बे दुखुनांथाव जाथाया जादों होन्ना मिथिनो मोनो।
© 2019-20. All rights reserved under Omega Printers & Publishers Pvt. Ltd. 
Powered By Hocalwire
