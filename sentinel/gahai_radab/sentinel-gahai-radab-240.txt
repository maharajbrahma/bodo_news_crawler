TITLE: गुवाहाटिनि गुबुन गुबुन जायगायव रुरेल उमेन आपलिप्तमेन्ट एससियास्यननि ग्रिन डिवालिनि लामा फवथिना दिनथिदों
By : 
Sentinel Digital Desk
  |  
25 Oct 2019 1:19 PM GMT
 
गुवाहाटिः
 आसामनि रुरेल उमेन आपलिप्तमेन्ट एससियास्यन ( Rural Women upliftment Association) नि बानजायनायाव फैबायथानाय डिवलिखौ लाना लामा लामा मोनसे गोनां लामा फाव दिन्थिआ गुवाहाटिनि सिंआव थानाय सुपार मारकेत, सयमाइल, बेलतला मारकेत, सिल पुखुरि मारकेत बायदि बायदि जायगायाव लामा फावथिना दिन्थिनाय 'हारित डिवालि - स्वास्त डिवालि' खौ लानानै हाबाफारिआ मावफुंजादों। एम.अ.इ.एफ (MoEF) आरो चि.चि.(CC), जि.अ.आइ.(GOI) आरो ए.एस.ति.इ.चि,( ASTEC) जि.अ.आइ (GOI) फोरनि हेफाजाब होज्लायनायाव बृहेसप्तिबार खालाराव दैदेनजादों।
गुबै दिन्थिफुं बादियै फैबाय थानाय डिवालिआव जे जेबो बेरफ्रुथायफोर बेरहोनायनिफ्रा खैफोत उजिआ आरो रावनिबो खहा जायिबादि। बे लामा फावथिना दिन्थिनायनि गेजेरजों मोनसे जुनिआ सांग्रांथिखौ दानानै लानांगौखौ सुबुंफोरनो दिन्थिनायनि गेजेरजों मोजां बोसोन होदों।
बेखौबो फोरमायदोंदि गोबां बेरफ्रुसारफोर बाहायोब्ला देहानि बेराम सोमजिनो हागौ आरो मिथिंगायारि आबहावाया गुबुंले जागोन।
गोनांथियै बेफोर आबहावाखौ गिज्रा जाहोयोब्ला गथफोरनि देहानि बेराम सोमजिहोनो हागौ। गथफोरनि अनगायैबो गेदेरफोरनावबो बेरामनि लैखोन सोमजिहोनो हागौ जायनि थाखाय बारगिज्राया नोगोरावनो गोसारनानै बेराम गोसारहोनो हागौखौ मोनन्थिहोनाय जादों। बेखायनो बे दिन्थिफुंनि गेजेरजों बारहावखौबो रैखा खालामना लानायनिबो बाथ्राफोरखौ फोरमायदों।
प्रेसनिफ्राय खौरां मोननाय बे हाबाफारिआव माहा पुरश्या श्रीमन्त संकरदेभा बिस्वाभिध्यालय, एन.इ.आर.आइ.एम,(NERIM) आरो डावन टावन मलुगसोलोंसालिनिफ्राय सा 20 सो फरायसाफोरा ड. सिमन बरदलैनि,आर.दाब्लिउ.इउ.ए.ए ( RWUAA) नि मावफुं सोद्रोम नि दैदेननायाव लामा फावथिना दिन्थि हाबाफारिआ जादों होनना मोन्थिनो मोनो। लोगोसे मोन्थिहो बिलाइफोरखौबो मानसिफोरनो रानना होदों।
जायनि थाखाय फैबायथानाय डिवालिफोराव गोबां रोखोमनि बेरफ्रूसारफोरखौ बाहायनानै आबहावाखौ गाज्रि खालामनायनिफ्रा आब हावा गुबुंले जानायखौ रैखा खालामनायनि थाखाय बयबो सांग्रां जागोन बिथिंफोरखौ फावथिनानि गेजेरजों दिन्थिनायनि गाहाय आयदामोन होनना मोन्थिनो मोननाय जादों।
बेजों लोगोसेनो नोगोरफोराव डिवालि फालिनायखौ मोनसे गोगो देहानि थाखाय मुलाम्फा जानाय बादि 'हारित एन स्वास्त डिवालि' महरै फालिगोनखौ आसा लानानै बे हाबाफारिखौ मावफुंदों होनना मोन्थिनो मोननाय जादों।
 
A
lso Read
:
   
बर’ बिजोंखौ  हेव खालामनाय नि थाखाय हाग्रामा महिलारिआ सोंखारिजादों
Also Watch:  
Karbi Students bodies urged 100% jobs for the twin hills district of AHMC
© 2019-20. All rights reserved under Omega Printers & Publishers Pvt. Ltd. 
Powered By Hocalwire
