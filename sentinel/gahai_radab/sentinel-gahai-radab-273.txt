TITLE: फरायसा गांखं दानायनि सायाव ए.जे.पि नि फोरसावनाय
By : 
Sentinel Digital Desk
  |  
1 Nov 2019 9:19 AM GMT
गुवाहाटिः बृहेसप्तिबार खालाराव असाम गना परिचद (AJP) आ फरायसा गांखं दानायनि संबिजितखौ लानानै फोरसावदों आरो माखासे बिथांखि दैखांना लानायजों लोगोसे असम चात्र परिसद (ACP) दाना लानायनि फारसेबो सावरायनाय जायो होनना मोन्थिनो मोननाय जादों। 1985 समनिफ्राय जागाय जेननायजों रेज्यनल हान्जाया (Regional Party) फरायसाफोरनि गांखं दानायनि अनगायै फिथाय थाइनो हानाया गोजानाव होनना फोरमायदों। फैबाय थानाय बिसायखथिआव रेज्यनल हान्जाया (Regional Party) दाफुंजानाय आरो बायदि बायदि दालाय हान्जाफोरनि मावफुंनायजों गोगोमै जुजिगोन होनना फोरमायदों।
रेज्यनल हान्जानि (Regional Party) जुथुम सावरायज्लायनाय हाबाफारिआ हान्जानि आमबारिआव थानाय गाहाय न खुलिआव (Head Office) जानानै थाङो। 1985 माइथायनिफ्राय हान्जाया जुरिजाजेननायनिफ्राय नायोब्ला असम गना परिचद हान्जाया (AJP) फरायसाफोरखौ राजखान्थि बिसायखथिनि हाबाफारिआव बाहागो लाफाहोनायनि थाखाय जेबो सानाखैमोन, अदेबानि, 34 बोसोरसो बारलांनाय बोसोरफोराव हादोरसायाव गुबुन हान्जाफोर बादि फरायसाफोरखौ गांखं महरै दाना लायिनि जाहोनाव गोग्लैसोना थानांदों होनना फोरमायदों। दायो असाम गना परिचद (AJP) बेखौ हमदां हादों जे हादोरसायाव गुबुन राजखान्थियारि हान्जाफोरआ फरायसाफोरखौ गांखं महरै दाना लाना जाफुंदों, राजखान्थियारि बिसायखथि रेज्यनल हान्जाय माखासेया बेखायनो उदांयै बिरनो हादों। बेखौ हमदांनो हादों दि थांनाय 34 बोसोर सिगांनि सम फारि आरो दानि जेरैबादि ' चल्क एन चिस ' सम।
बे सावरायमेलाव माखासे दाथायरिफोरनि फोरसावथिफोरखौ लेगिसलेतिभ एसेमब्लि कन्स्तितुयेनचि (LAC) आरो जिल्ला आफादफोर गोथुमाव लानानै फैदों, सिगां समफोराव जिल्ला आफादफोरनि हान्जाफोरा लेगिसलेतिभ एसेमब्लि कन्स्तितुयेनचि (LAC) आफादफोरनिख्रुइ बांसिन गोहोगोरामोन। दा नाथाय नायोब्ला नुनो मोनो लेगिसलेतिभ एसेमब्लि कन्स्तितुयेनचि (LAC) आफादफोर हान्जाफोरा रेज्यनल हान्जानि आफाद आरो दालाय आफादफोरखौ सिंआव लाखिदों।
बेनि हेंथायै देरहानायनि जुजिनायजों गं 33 हादोरसानि मोनफ्रोम जिल्लाफोराव जिल्ला आफाद दानायनि थि खालामदों। गुबुन मोनसे ओंथि गोनांबादियै बे फोरसावनायनि गेजेरजों बेखौनो मोन्थिनो मोननाय जादों जे लेगिसलेतिभ एसेमब्लि कन्स्तितुयेनचि (LAC) आफादा जिल्ला सोद्रोम आफादसिम नांगौखौ थिसननो हागोन आरो मिरुवारि आफाद आरो थिसनजानाय सोद्रोमाफोरा मावखुलिनि मावगिरि महरै मोननै आफादाव थानो हागोन, गुबुन सोद्रोमाफोरा जानाय नंआ होनना फोरमायदों।
सावराय हाबाफारिआ मासिगिरि महरै हान्जनि आफादगिरि अतल बरा बिथांजों दैदेनजायो। बिसोरनि मादावबो मन्त्रि केसब महन्त, मन्त्रि फानि भुयान चौधुरि, आगु असाम गना परिचद (AJP) नि गाहाय भन्त्रि प्रफुल्ला कूमार महान्त आरो राइज्य सभानि एम.पि बिरेन्द्र प्रसादबाइस्या बिथांमोनाबो मैखोमै बाहागो लायो। लोगोसे हादोरसानि सिंआव थानाय मोनफ्रोम जिल्ला आफाद फोरनिफ्रायबो गोबां सोद्रोमाफोरा बे सावरायज्लायनायाव बाहागो लादों होनना मोन्थिनो मोननाय जायो।
Also Read: 
इउ बि पि अ मरिगाव जिलाया बर’ कसारी गावखुंथाइ गौथुम सोरजिनायनि दाबि दैखांदों
Also Watch: 
Guwahati Paid Tribute To the Victims of The 2008 Serial Bomb Blasts
© 2019-20. All rights reserved under Omega Printers & Publishers Pvt. Ltd. 
Powered By Hocalwire
