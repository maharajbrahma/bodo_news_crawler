TITLE: ' खौसेथि- मोनसे जिउनि लामा' खौ लाना बि.एस.एफ आ बादा खंदों
By : 
Sentinel Digital Desk
  |  
29 Oct 2019 12:27 PM GMT
गुवाहाटिः
 सपतानि आयेन आब्रुथि खालामनाय सांग्रांथि फोरसाव 2019, हाबा फारि बादियै गुवाहाटिनि गाहाय खुलिनि (HQ) बि.एस.एफ.(BSF) पाटगाव , 2019 माइथायनि 28 अक्टबर निफ्राय 2 नबेम्बर सिम खुंनो थाखाय आखायाव लाजादों। बे सपतायारि सांग्रां फोरसावनाय हाबाफारिखौ बोसोरफ्रोमबो सारधार भाल्लाभाबाय पाटेलनि जोनोम सानाव बे हाबाफारिफोरखौ लोब्बा लाखिना फालिनाय जायो होनना फोरमायदों। बे सपतामोनसेनि सांग्रांथि फोरसावनायनि बादानि गेजेरजों बेखौनो बाथ्रा होयोदि बे हाबा फारिनि गेजेरजों सुबुंथिनि खौसेथिखौ बांहोनायजों लोगोसे मोनसे सोलायनाय लाबोनो हानायबादि सुबुंनि जिउआव गेदेर खामानि मावनो लदों। जायनि थाखाय " खौसेथि- मोनसे जिउनि लामा"('Integrity: A way of life') आयदानि गेजेरजों सपता मोनसे आयेन आब्रुथि खालामनाय सांग्रांथि फोरसावनो थाखै बे बोसोराव लादों हनना फोरमायो।
प्रेस नि उनाव , सपता मोनसे मावफुं हाबाफारिखौ लानानै आयेन आब्रुथि खालामनायनि सायाव बिथा खालामनानै गुवाहाटि, फ्रन्टियार गाहाय मावखलिनि (Frontier HQ) बि.एस.एफ.(BSF) जेनेरेल इन्सपेक्टर,आइ.पि.एस (IPS) पिउस मरडिया माव हाबा फारिखौ मावलांनानि समाय खिरा लायो । मोजांखौ हास्थायनायनै बिथांआ फोरमायोदि जाय सपता मोनसे मावफुं हाबाफारि बेयो थारैनो जोंखौ माबा मोनसे मोजां खालामनायनि दावहायव जोंखौ गोगोम खालामगोन, आरो जोंनि ओनसोलफोराव खामानि मावनायनि गेजेरजों सोबखनाय सोलिनायखौ बोखारनायाव मदद खालामगोन। सोरखारारिनि मावबिथिंफोरनि सायावबो बे सांग्रां फोरसावनायखौ गोनांथि दं गोख्रोंयै बिथांआ बुङो। बिथांआ बेखौबो बुंफादेरो जे बे गोलाव सपतानि हाबाफारिखौ खुंनाया जोबोद ओंथि गोनां ।
गासैबो गाहाय खुलिनि दोलोआ समायखिरा लानायजों बे मावबिथांखिखौ थाथनाय गैयि नाजानायजों सुबुंनि खौसेथि आरो सोलायनायफोरखौ जोंनि मावनाय दांनाय खामानिफोरखौ लानानै सोबखनायखौ गोजान खालामनो नाजानायनि। जोंनि हादोरनि सैथोथि खामानिफोर मावनायनि गेजेरजों जायखि जाया बिथिंनि खामानिनि बेसेनथिखौ होनो हानाय खालामनांगौ, जोंनि मावनायफोरा साग्रिद जानायजों लोगोसे गिनाय गैयि साहसजों खामानि मावलांनांगोन।
सपता मोनसे सांग्रां सोमावसार हाबाफारिजों लोब्बा लाखिनानै गोबां रोखोमनि फारिलाय लानायजों आरो फरायसालिफोराव दवबायनानै फरायसाफोरनि सांग्रांथि फोरसावनायनि बेलायै रनसाय लिरनाय, बाथ्रा दान्थेज्लायनाय, कारतुन बानायनाय, पस्तार बादायज्लायनाय फोरा बोसोनारि बेसेनथि आयदानि सायाव, हादोर खुंथाय बायदि बायदि बादायज्लायनाय खुङो, देरहानायफोरा बि.एस.एफ (BSF) नि गेजेरजों बान्था होनाय जागोन, बेखौ मोन्थिहोयो।
Also Read 
: दैबानानि सांग्रांथि : धनसिरि दैमानि दैबानायाव गं 22 गामिया लोमसावजादों
© 2019-20. All rights reserved under Omega Printers & Publishers Pvt. Ltd. 
Powered By Hocalwire
