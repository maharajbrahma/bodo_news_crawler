TITLE: माता अम्रितानान्दामायी बिथांआ पुलवामा जाथायनि मुंख्लंफोरनि नखराव 5 लाख रांनि अनसुंथाय गथायगोन
By : 
Sentinel Digital Desk
  |  
23 Feb 2019 12:49 PM GMT
गुवाहाटी,फेब्रुवारि 23
: 
थांनाय 14 फेब्रुवारि 2019 अक्ट
’
आव जम्मु आरो काश्मीर हादोरसानि पुलवामा जिल्लायाव उदखारि हान्जानि गाग्लोबनायाव सा 40 निबो बांसिन सीआरपीएफ रौनिया हान्जानि मुंख्लं जालांनाय नखरफोराव माता अम्रितानान्दामायी मेत बिथांआ साफ्रोमनोबो 5 लाख रांनि अनसुंथाय गथायगोन।
खौरां मोन्नाय बादिब्ला माता बिथांआ आसाम हादोरसानि बाक्सा जिल्लानि सिङाव थानाय तामुलपुर ओनसोलनि मनेस्वर बसुमथारि बिथांनोबो 5 लाख रांनि अनसुंथायखौ गथायगोन, जाय बिथांआबो पुलवामा जिल्लायाव इस्लामिक उदखारि हान्जाफोरनि गाग्लोबनायाव मुंख्लं जालांदोंमोन।
हादोर रैखाथि जोहोलावफोरनि गोबां जोहोलाफोर मुंख्लं जालांनायखौ हादोरनाङैनो दुखु मोनदों होन्नानै माता बिथांआ बुङोदि, 
“
हादोर रैखाथि होनाय धोरोमखौ फालिनायाव जाय बिथांमोनहा गावसोरनि बेसेनगोसा जिउखौ बावलांबाय, बिथांमोनि नखरखौ अन्नाय आरो हेफाजाब होनायानो जोंनि धोरोम
”
। 
“
आंनि बिखानि अन्नाया बिथांमोनि नखरनि फार्सो दं, आसा खालामो जों बयबो बिथांमोनि गोजोन नखर दाफुंनायाव आरज गाबगोन
”
 होन्ना बिथांआ बुंबावो।
माता अम्रितानान्दामायी मेत बिथांआ जेब्ला 
“
भारता यात्रा 
2019”
 हाबाफारि लानानै माइसुर फारसे आगान सुरलांगासिनो दंमोन बे समावनो गिबि थाथ
’
नाय समाव बिथांआ मुंख्लंफोरनो 5 लाख रांनि अनसुंथायखौ फोसावो।
© 2019-20. All rights reserved under Omega Printers & Publishers Pvt. Ltd. 
Powered By Hocalwire
