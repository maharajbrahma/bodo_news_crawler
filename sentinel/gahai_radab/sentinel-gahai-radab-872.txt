TITLE: मिड डे मीलनि मावथि सोद्रोमाफोरा धर्ना होनानै दान मानबान्थाखौ बांहोनो खावलायदों
By : 
Sentinel Digital Desk
  |  
27 Sep 2018 10:58 AM GMT
गुवाहाटी,सेप्तेम्बर 27: बाक्सा जिल्लानि गेरेस्वर ओनसोलाव गासै सा जौसेसो मिड डे मीलनि मावथि सोद्रोमाफोरा गरेस्वर ब्लक इलिमेन्टारि इडुकेसन मावख’नि लांगोना मोखांआव धर्ना होनानै गोलाव सम जानानै थालांनाय दान मानबान्था बांनायनि दाबिखौ लानानै स्लगान होयो आरो ब्लक इलिमेन्टारि इडुकेसन मावख’नि गेजेरजों हादोरनि गाहाय मनट्रीनो गोसोखां बिलाइ दैथाय हरो।
खौरां मोन्नाय बादिब्ला बिथांमोनहा गासै मोन बा दाबिफोर फारियै- दान मानबान्थाया 1 रोजानिफ्राय 6 रोजासिम बांनाय, मिड डे मील स्किमखौ प्रायभेटायजेसन खालामनायनि बेरेखा, मास जोबनाय लोगो लोगो दान मान बान्थाखौ गथायनाय, मावथि सोद्रोमाफोरनि सुबुं रैखाथि, नंखाय खोथाफोरखौ लानानै साख्रिनिफ्राय दानखनो नागिरनाय।
मावथि सोद्रोमाफोरनि बादिब्ला, हादोरसा सरकारा बिथांमोनखौ दानफायाव 1 रोजाल’ रां होनानै मोन्थायनिफ्राय नाथ्रोदना दोनदों। बिथांमोनहा बुङोदि, 2009 माइथायनिफ्रायनो जों दानफायाव 1 रोजाल’ मोनबोदों नाथाय जों सानसेआव 5-6 घन्टा खामानि मावो होन्ना बिथांमोनहा बुङो।
© 2019-20. All rights reserved under Omega Printers & Publishers Pvt. Ltd. 
Powered By Hocalwire
