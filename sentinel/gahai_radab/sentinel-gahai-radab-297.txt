TITLE: हान्जाफोरा गुबै थाथि सुबुंफोरनि सायाव रोखाथि फोरमान नागिरदों
By : 
Sentinel Digital Desk
  |  
3 Nov 2019 6:41 AM GMT
गुवाहाटिः सुनिबार खालाराव खानापारायाव सामलाय मावखआव आसाम एकर्द दफा -VI सायाव सोनारनानै समाजारि गौथुम आरो सुबुंसोद्रोम महरै गनायजानायखौ नोजोराव लाबोनो आरो गोजौआरि थाखो आफादखौ लाना गोबां राजखान्थिगिरिफोरनि थान्दै मेलाव सावरायज्लायो। आफादा गाहायै 30 अक्टबरनि माखासे नुथाय आरो गोसोथिखौ लिरथुमो।
आसाम प्रदेस कंग्रेस कमिटिनि गाहाय नेहाथारि दुरगा दास बर' बिथांआ सावरायनायाव सेन्टिनेल सिम बेखौनो फोरमायोदि " जों गासै दफाखौबो नांगौ, आरो आसामनि एकर्द बादियै थिसननाय दफा VI खौल नांआ" जारिमिनारि बादियै बे एकर्द आ भारत नि प्राइम मिनिस्थार राजिब गान्धि नि आमोलावनो गोरोबथा खालामना लानाय जादोंमोन। एच.चि.एल (HCL) आ आसाम एकर्दाव दफा iv दानानै होदोंमोन।
दा नाथाय बे दफा VI आव बेखौसो फोरमायनाय दं जे बेयो गुबै थाथि सुबुंफोरजोंसो सोमोन्दो दं। बेरा फारसे असमिया हारिजोंसो बे दफाया सोमोन्दो दं बेखौ फोरमायदों। बे दफानि हेंथायै बेखौनो गोख्रोंयै बुंनो हायो जायनि थाखाय एच.एल.चि (HLC) आ "गुबै सुबुं थाथि" जों मोन्थाम हारि हारिसाफोरजों सोमोन्दो थानायखौसो बाहाबोबाय थानाय जादों, जायनि थाखाय बेखौ गाहायै मोन्थाम बाहागोआव राननाय जादोंमोन, असमिया गुबै सुबुं थाथि, ट्राइबेल गुबै सुबुं थाथि हारि, आरो गुबुन हारि हारिसा गुबै सुबुं थाथि महरै सिनायथि होनायनि बेलायावसो मोन्थिनो मोननाय जादों। जोंनि जेंनाया बेनो जायनि थाखाय बेफोरखौ जों मा मादि खोलोबाव दागोन ?
बे मोन्थाम गुबै सुबुं थाथि फोरा थारैनो बिसोर माबा मोनसे मुलाम्फा मोनबाय होनना रंजागोनना ?
बेराफारसेजों जुदि बिसोर खालामजायोब्ला एबा बाहागो रानजायोब्ला मानोथो आरोबाव थाखो खालामनानगौनि खोथा ? होनना ए.पि.चि.चि नि सासे दैदेनगिरिया सोङो।
नोगोरारि सोदांनाय बिलनि गुरलाय गुदजायखौ लानानै बाथां बर' आ बुङो जायनि थाखाय नोगोरारि सोदांनाय बिला एच.एल.चि (HLC) नि दफा VI नि खामानिआव गोहोम गोनां जाहोनो हागौ जेरै बादि एन आर चि खौ मावफुंनाय बादि। मिरुआरि सोरखारा नोगोरारि सोदांनाय बिलखौ लाना गोरा खालामदों। जेयानो जायामानो खेबसेयै ब्लाबो बेखौ मावफुनाय गोनां जायनि थाखाय गुबुन हादोरारि फोरा आसाम आरो सा सान्जायारि फोराव जे जनो हाया बेनि थाखाय जों दफा VI खौ लानायनि सिगांनो बैफोरनि जेंनाखौ सुस्रांग्रोनांगोन" होनना फोरमायदों ।
बे सावराय मेलावनो मंदांखा उकिल नेकिबुर जामान बिथांआबो आसामाव थानाय गुबै थागिबि मुस्लिम सुबुंफोरनि रैखाथिनि गोनांथिखौ फोरमायो लोगोसे बेखौबो सेन्टिनेल नि गेजेरजों बुङो जे आसाम हादोरसायाव गुबै थाखानाय मुस्लिम सुबुंफोरा गुबुन हादोरनिफ्राय फैनाय मुस्लिम सुबुंफोरनि थाखायनो मोगा मोगि जानो गोनां जादों होनना, बिसोर दा बायदि बायदि सोरखारनि खामानिफोराव बाहगो लानानै मावगासिनो दं होनना फोरमायबावो। बिसोरखौ हानाय बादियै बेफोरनिफ्राय दफथायनो नाजानांगोन आरो हादोरसाफोराव हारियारिनि थाखो हान्जा खालामनाया मोजां। हादोरसायाव गुबैयै थानाय मुस्लिम सुबुफोरखौ लाफानानै गरियाफोर, मरियाफोर, देसिफोर, जाहालाफोर पांगालाफोर, आरो बाराक हायेन ओनसोलनिफ्राय कछारि मुस्लिमफोर। वेक्फ सिमनाफोरखौ रैखाथि होनायजों लोगोसे आसामनि गुबै थागिबि मुस्लिमफोरा बे सिमना ओनसोलफोरनि आंगो मोन्थाय दं" हौनना फोरमायो।
चि.पि.आर (म) दैदेनगिरि चुप्राकास तालुखदाराबो एच.चि.एल (HCL) सावरायखांनायनि उनाव सुबुं बिजोंनि गेजेरजों बेखौनो बुंदों बेखौ सावरायालासैनो रैखाथिनि दाफुंनायखौ रायज्लायनाया जाथाव नंआ जायनि थाखाय सेथियै "असमिया आरो गुबै सुबुं थाथिफोर" ? बुंफोरथिखौ लानानै। जायनि थाखाय बेयो गरायनि सिगांआव गराय गारि लगायनाय बादिसो जादों"
जों हमनो हादों जायनि थाखाय मिरु सोरखारा हादोरसायाव मोन द हारियारि गुबै सुबुं थाथि ट्राबेल स्टाटुस नि थाखाय दाबिनायखौ गनायगोनखौ।
साखोरिनि बिथिंआव जायफोरा आसाम हादोरसायाव 1971 नि मार्च एकर्द बादि फैनाय सुबुंफोरनि थाखाय खामानिनि दखल थागोन होनना फोरमायदों। बेखौबो फोरमायो जायनि थाखाय 370 आरो 371(A) आर्टिकोलखौ दाबिनायजों लोगोसे आसाम हादोरासायाव थानाय गुबै थाथि सुबुफोरनि मोन्थायनि सायाव सोनारनानैनो खालामदों, बेखायनो गुबै थाथि सुबुफोरनि बेलायाव हा आरो सम्पथिनि सायाव जेबो बुंनांगौ गैया होनना फोरमायो।
साद' असम गरखा सानमिलना बेखौनो हादोरसानिसिम बेखौनो दाबियो जायनि थाखाय हादोरसायाव थानाय गरखा सुबुंफोरखौ आसाम सोरखारा हादोरसानि गुबै थाथि सुबुं महरै सिनायथि होनांगौनि दाबि दैखांयो। लोगोसे गुबै थाथि सुबुं जायफोरा हादोरसाजों थिसनजाबाय बिसोरनो 80 जौ खोन्दोयै जायगा दखल खालमाना दोननो थाखाय दाबिदों। बेखौबो दाबि दैखांयो जायनि थाखाय दफा VI नि गेजेरजों गुबुन हादोरारि सुबुंफोरनि सायाव खामानि मावनो थाखाय।
Also Read: 
के ए ए सि नि गाहाइ टुलिराम रंहांनि दैदेननायाव थान्दै हान्जाया सिद्धार्थ भट्टाचार्यखौ लोगो हमबाय
Also Watch: 
CITU staged protest rally against State Education Minister Siddhartha Bhattacharya
© 2019-20. All rights reserved under Omega Printers & Publishers Pvt. Ltd. 
Powered By Hocalwire
