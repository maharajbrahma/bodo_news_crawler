TITLE: हादोरारि गोजौसिन बिजिरसालिया हादोरारि फोरमान मोनथायनि गाहाय खामानि मावग्रा प्रतिक हाजेलाखौ मध्य प्रदेशाव थोनहरबाय
By : 
Sentinel Digital Desk
  |  
18 Oct 2019 10:28 AM GMT
 
गुवाहाटि:
 बावैसो आसाम हादोदाव हादोरारि फोरमान मोनथाय खामानिखौ गाहायै सामलाय लांनाय प्रतिक हाजेलाखौ हादोदनि गोजौसिन बिजिरसालिया मध्य प्रदेश हादोदाव थांनो थाखाय एबा डिपुतेस्युननि थाखाय थोनहरनाय जायो।
मोनथिनो मोननाय बादिब्ला भारतनि गौजौसिन बिजिरसालिनि गाहाय बिजिरगिरि (CJI) रनजन गगै आरो बिजिरगिरिफोरनिफ्रायब मानि थाखाय मध्य प्रदेशाव थोनहरखो बेनि सोमोनदै जेबो गुमुर मोनाखै होनना मोन्थिहोनाय जायो।
बावैसो आसामनि हादोद एन.आर.चि नि खामानि मावलांनाय प्रतिक हेजेलाया 1995 खोलोबनि सासे आइ.ए.एस आसाम मेघालयनि केदारमोन होनना मोन्थिनो मोननाय जायो। बिथांनि खामानि मावनायफोरखौ सोरखारा नोजोर होनानै हादोदनि गोजौसिन बिजिरसालिनि गेजेरजों आसाम हादोदसायाव हादोरारि फोरमान मोन्थाय खामानिखौ सामलाय लांनो थाखाय गाहाय सामलायगिरि (NRC coordinator) नि बिबान होनाय जायो।
हादोरारि फोरमान मोन्थाय खामानिखौ मावफुं लांनो थाखाय गाहाय सामलायगिरि (NRC coordinator) नि बिबान बादियै खामानिखौ मावलांदोंमोनब्लाबो माखासे राजखानथिनि राव , खोथा दैखांबाय थानाय माखासे बाथ्राफोरनि अजद दैखांनायनि जाउनाव एन.आर.चि नि गाहाय सामलायगिरि (NRC coordinator) प्रतिक हाजेलाखौ गावनि हादोद मध्य प्रदेशाव थोनहरनाय जादों जानो हागौ होनना मोन्थिनो मोननाय जायो।
 
Also Watch: 
Does Candidates from other states dominating Railway Jobs in the Northeast?
© 2019-20. All rights reserved under Omega Printers & Publishers Pvt. Ltd. 
Powered By Hocalwire
