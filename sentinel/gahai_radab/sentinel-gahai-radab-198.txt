TITLE: आसाम सोरखारा साहा बागाननि फरायसाफोरखौ स्क'लारसिफ होसिगोन
By : 
Sentinel Digital Desk
  |  
24 Oct 2019 10:00 AM GMT
Guwahati : 
आसाम सोरखारा साहा बागाननि फरायसाफोरखौ स्क'लारसिफ होसिगोनस्क'लारसिफ बिथांखि आखायाव लागोन होन्ना फोसावदों। मख'जाथावदि राज्योनि बेंखनाव थानाय गासैबो साहा बागाननि साफा साफा फरायसाफोरा 10 रोजा (Thousand) रांङै मुलाम्फा जागोन। लोगोसे सिगांनिफ्राइ सोलिबोबाय थानाय साहा हारि (Tea Tribes) नि फरायसाफोरा मोनबाय थानाय मुलाम्फा गोनां स्क'लारसिफ बिथांखियाबो सोलिबाय थागोन होनना थागोन। मिरु आरो हादोरसा सोरखारनि दारै आजावनाय बायदिसिना सुबुं अनसाइ बिथांखि नि सोमोन्दै सांग्रांथि खालामनाय थांखियै मिरु सोरखारनि स्रमिक मित्र बिथांखिआ हादोरसा सोरखारनि जोहै राज्योनि गंफ्रोमबो साहा बागानाव ( Every Tea Estate) गायसननाय जागोन।
गंसे रादाब बिबुंसार (Press Release) नि बादिब्ला गिबि मन्थ्रि सर्बानन्द सन'वाल नि जनता भबनाव गावनि सोरखारि मावख'आव मासिगिरि महरै   जिरायनाय सावराय मेलाव साहा हारि हादोरसायारि थाखोनि अनसुंथाइ आफाद (State Level Advisory Committee for the Walfare of the Tea Community) नि बिबान गिरि जों सावराय जथुमाव बै थांखिखौ लानाय जादों।
मख'जाथावदि बै सावराय जथुमाव आसाम साहा कम्पानि लिमिटेडनि सिङाव थानाय गं 15 साहा बागानाव खामानि मावलांनाय मावथिफारिया (Labourer) फोरनि हाजों लुफुंनाय ननिफ्राइ सिमेन्ट न' लुफुंनायनि थिरांथा लानाय जादों। जेराव गिबि थाखोयाव गं 9000 नि गेजेराव 3500 फाखा न' लुनाय जागोन । रायखांनो गोनां दि साहा बागानाव फाखा न' लुफुंनायाव गाहायै गाहाम बिथांखिया जाफुंसार जानाय थाखाय गं 48 साब डिभिसनाव कन्ट्रेक्टसुवेल डाटा एनट्रि अपारेटर सुबुंखौ बिबान बानस'नाइ जागोन।
आरोबाव लोगोसे साहा बागान बेंखननि उन्दै थाखोनि फालांगिरि आरो बेस्नेजमेन फोरखौ 25 रोजा (Thousands) रां जगायनाय जागोन होन्ना सावराय मेलाव थिरांथा लानाय जायो। राज्योनि दाब दाब जायगायाव खामानि गैयि स्कील डेभेलपमेन्ट सेन्टारफोरखौ गोदान महर होनानै लाइमोन सुबुंफोरखौ फोरोंथाइ होनाय आयदाखौ गुवारै सावरायनाय जायो। लोगोसे आसाम स्कील डेभेलपमेन्ट मिसन (ASDM) फसंथानाव  साहा माहारि नि गोरों लाइमोन फोरखौ 50 जौखोन्दो (%) मासि लाखिनायनि थिरांथा लायो।
Also Read: 
कामरुपनि जिला बेंगिरिया दिपाबलि फोरबोखौ गोजोनै रंजानो खावलायदों
Also Watch: 
Several injured in Head-on collision between Dumper Truck and Wagon R in Kampur
 
© 2019-20. All rights reserved under Omega Printers & Publishers Pvt. Ltd. 
Powered By Hocalwire
