TITLE: आसाम डिसपुरा नामदां अन्थाइनि दालांखौ मावफुंनो आखायाव लादों
By : 
Sentinel Digital Desk
  |  
22 Nov 2019 6:17 AM GMT
Guwahati:
 आसाम सोरखारा नामदां अन्थाइ दालांखौ हारिमायारि राजालामाफोर आरो लुथाइआरि फोनांजाब जौगाथाय (NHIDCL) नि सिगांआव माव बिबानथिखौ एबा गनायथि मोनोब्ला बानायगोन। बेखौ मावनो थांनायनि जाहोन बादियै बे दालांखौ थाबैनो फोसाबाब्ला बाइग्रेबलांनो हमदोंसै। गोजाम नायबिजिरग्रा बिगियान सामलाइगिरिनि बादियै, आसाम हादोरसाया नामदां अन्थाइ दालांखौ मोनसे जारिमिनारि एबा आबै आबौमोननि जुगनि सम्फथि मुङै मोजाङै लाखिगोन अदेबानि गाज्रि जालांनायनिफ्राय रैखाथियै लाखिगोन।
नामदां अन्थाइ दालांखौ 1703 माइथायाव सिबसागर जिल्लानि गावरिसांगार सेराव बानायनाय जादोंमोन। बे दालांखौ माखासे गोनां खामानिफोरनि सुबिधा जानायनि थाखाय आसाम हादोरसा आरो 312 बोसोर सिम थांना थानाय सुबुंफोर थानाय ओनसोलनि सेराव नांजाबना थानाय हारिमायारि 37 नं राजालामा जों फोनांजाबनायमोन।
उइकिपेदियानि फोरमायनाय बादिब्ला बें दालांखौ आहम राजा रुद्रसिंनि आमोलाव बेंगोलनिफ्राय बानायग्रा लाबोनानै लुखांनाय जादोंमोन। बे दालांनि लावथाया 60.मिटार,(200 फुट), 6.5 मिटार ( 21फुट) गुवार आरो 1.7 मिटार ( 5.6 फुट ) गोजौ। बेयो नामदां दैसा, दिखौ दैसानि सायाव बानायजादों। बेनि मोनसे बानायनाय आखु महरै जौसे बोसोरनि अन्थाइजों दाननाय मोनफा मोनफा अन्थाइजों बानायनाय।
दालांफोरनि लुथायखौ नायोब्ला एसे एसेयै महर दानखनाय बादि नुनो मोननाय जायो। जायनि थाखाय आहमनि राइजो खुंनाय मुगायाव बे समफोराव आहम राजाया बायदि बायदि लुथायफोरनि थाखाय चिमेन्ट बाहायामोन। मोनसे समाव दालांफोर बानायनायफोराव बर माइ आबाद, हांसो दाउदैफोर, गोसोम मुसुर बिफां आरो सुनैफोरखौ बाहायनाय जायोमोन।
गोजाम नायबिजिरग्रा बिगियाननि सामलायगिरिनि बादियै, आसाम हादोरसाया हारिमायारि राजालामाफोर आरो लुथाइआरि फोनांजाब जौगाथाय (NHIDCL) निसिम बे अन्थाइ दालांनि सायाव बिबानथि एबा गनायथिनि थाखाय लाइजाम लिरहरनाय जाबाय, जाय थांखि बादियै बे दालांखौ मोनसे गोदोनि जारिमन एबा आबै आबौमोननि सम्फथि बादियै बे बोसोराव गाज्रि जालांनायनिफ्राय रैखा खालामनाय बादियै, हारिमायारि राजालामाफोर आरो लुथाइआरि फोनांजाब जौगाथाय (NHIDCL) बेखौनो फोरमायनायजों लोगोसे गथायनो थांदों जेब्लासिम दालांआ फारब्रैआरि महराव हारिमायारि राजालामाया जागोन। नाथाय दासान्दि अन्थाइनि दालांआ बाइग्रेबलांनो नागिरनायखौ लानानै गोजाम नायबिजिरग्रा बिगियाननि सामलायगिरिनि बादियै आसाम हादोरसायानो हारिमायारि राजालामाफोर आरो लुथाइआरि फोनांजाब जौगाथाय (NHIDCL) आ दालांखौ बानायनायनि खामानि मावनायनि खोथा होनायनि सिगांआवनो बे दालांखौ मोजाङै खालामनायनि खामानिखौ मावगोन।
बबेखानि, गोजाम नायबिजिरग्रा बिगियाननि मन्त्रि बिथां केसेब महन्टआ थोंजोङैनो गोजाम नायबिजिरग्रा बिगियान बिफानखौ बायग्रेबननो हमनाय गोजाम दालांखौ फोसाबनांगौनि बिथोन होदों। हारिमायारि राजालामाफोर आरो लुथाइआरि फोनांजाब जौगाथाय (NHIDCL) आ गोजाम नायबिजिरग्रा बिगियान बिफानजों लोब्बा थाफागोन जायनि थाखाय बे दालांनि फोसाबथाय खामानि मावनाय आरो मुवा बेसादफोर नांगौ जानायफोरखौ नायगोन।
"मोनसे गोजाम आरो जारिमिनारि दालांआव दासिमबो दालां सेरफोरथिं रैखाथिनि जेबो फारिथि गैया। थारैनो गाज्रि जालांनायनिफ्राय रैखाथिनि मावनांगौ गोनांथिफोरखौ मावलांआब्ला नामदां अन्थाइ दालांखौ गाज्रि जालांनानै जोबस्रांलांनायनिफ्राय रैखा खालामनो हानाय नंआ"। फुंखा बादियै गोजाम नायबिजिरग्रा बिगियान बिफाना फोरमायदों।
 
Also Read : 
कक्राझार जिल्ला ए बि एम सुआ एन आर सि नि गोदान सामलायगिरिखौ हारि बेरेखा बिबुंथियाव सोंखारिदों
Also Watch: 
Govt all set to push for the contentious Citizenship Bill in the winter session of Parliament
© 2019-20. All rights reserved under Omega Printers & Publishers Pvt. Ltd. 
Powered By Hocalwire
