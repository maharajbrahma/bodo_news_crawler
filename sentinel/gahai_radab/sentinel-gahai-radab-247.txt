TITLE: दुलाराय आसाम फरायसा आफाद नोगोरारि सोदां बिल नि हेंथायै 4 नबेम्बराव गोरायै सोमावसारगोन
By : 
Sentinel Digital Desk
  |  
27 Oct 2019 9:17 AM GMT
लखिमपुरः दुलाराय आसाम फरायसा आफादा नोगोरारि सोदां बिल आरो गेदेर दैसा माथावरि नि हेंथायै 4 नबेम्बराव गोरायै थादनाय गैयै सोमावसारगोनखौ मोन्थिहोदों। गाहायै बे गोख्रों सोमावसारानाया नोगोरारि सोदां बिल नि सायाव गाहायै हादोरसानि सुबुंफोर आरो जिल्ला नांयै लोगो लाज्लायना पारलियेमेन्टाव पास खालामनायखौ हेंथा होनाय बादियै बे मावफारि लानायखौ मोन्थिमोनदों। गुबुन फारसे गोजौसिन बिजिरसालिसिम (Supreme Court) धेमाजि जिल्लानि गेरुखामुखआव जानो गोनां सुबनश्रि लयार हायद्रइलेट्रिक (SLHP) मावबिथांखिनि हेंथा हेंसिखौ लानानैबो सोमावसारनाया लोगोसे जागोन। बुंनाय बादियै बे सा आसामाव थानाय गेदेर दैसा सुबनश्रि आव माथावरि बानायनाय मावबिथिंआ जाफुंआखै। गेदेर दैमानि जामफैया गोहोम खोख्लैनायनि लामायाव दं, खुंथायारिफोरा बेखौबो फोरसावदोंमोन जे हादोरसानि गेजाराव बे गेदेर दैमानि थाखाय माथावरि बानायननायनि माव बिथांखि लादों।
दुलाराय आसाम फरायसा आफादा (AASU), हादोरसायाव मोनसे गेदेर गौथुमनि गेजेरजों जनाय 23 अक्टबरनिफ्राय जानाय साधारन(General meeting) लोगो हमज्लायाव बेफोर बादि जेंना नुजानायफोरखौ सुस्रांनो थाखाय थिरांथा लायो। सुकुरबार मोनाबिलि समाव सा 2,259 थान्दै, 27 जिल्लानि (Districts) आफादफोरजों लोगोसे गुवाहाटि, डिब्रगड़ मुलुगसोलोंसालि नि दालाय आफादनि गौथुमाव रोखायै बेखौनो फोरमायोदि थाबैनो आरोबाव ओंखारनो गोनां एन.आर.चि. खौ गोरोन्थि गैयै खालामनांगौ। सुनिबारनि जोबथा गौथुमाव लोरबां सोलोंथायनि आबहावा आरो मोनसे सोलोंथायसालिफोरनि जौगानायखौ मावफुंनाय थांखि दैखांनायनि बेखौबो सावराज्लायना जादोंम। गौथुमा साफ्रोमबो बुजिनो हानाय आयदाफोरखौ दानानै होनांगौ होनना आसामनि सेकन्डारि इदुकेस्यन बर्ड (SEBA) , आरो आसामनि हाइयार सेकन्डारि इदुकेस्यन काउन्शिल (AHSEC) निसिम दाबि दैखाङो।
दुलाराय आसाम फरायसा आफादा(AASU) बेखौबो फोरमायोदि धालियागावन, तिनचुकिया, आरो राङिआ डिभिजोनेल रेल स्तेस्यनफोराव(Rangia Devisional Rail Station) रेलुवे बिफाननाव (Railway Department) बायदि बायदि बिफाननि सायाव सा- सान्जा हालामनि थाखाय बिजाथिनि थाखाय मोनसे आलादा साखोरि दखल दाबिनायनि सायाव खुद्रिसारनाय मावफारि लानाय जागोन होनना।
दुलाराय आसाम फरायसा आफादनि फोरसावनायाव रावबो लोरसोर खालामनो हानाय नंआ, जायनि थाखाय नोगोरारि सोदां बिलनि खामानिखौ जाफुंहोआ होनना फोरमायदों। दुलाराय आसाम फरायसा आफादनि (AASU) बोसोनगिरि ड. सामउज्जल कुमार भाताचार्य बे खामानिखौ मावफुंनाय जाफुंहोयोब्ला आसामा सोमावसारनायनि लामाखौ लानांगोन होनना फोरमायो। बिथांआ गाहाय बुंथिगिरि महरै बाहागो मोननायाव 34 बोसोरनिफ्रायनो इन्दु बांला सिमनायाव जब्द खालामनायनि रागा जोंलायनाफोरा सोलिगासिनो दं। जाफुंहो आफाद आरो हादोरसा सोरखारा बेफोरनि थाखैनो मावफुंनायनि गोरोबथायाव आसाम एकर्दनि सायाव फेलें जादों। बिथांआ बिबान बारगनि दुलाराय आसाम फरायसा आफादनि गेजेरजों थाबैनो आसाम एकर्दनि मावफुं गोरबथा iv खौ दाबि दैखांदोंमोन।
फोरमायनाय बादिब्ला दुलाराय आसाम फरायसा आफाद (AASU) नि गाहाय नेहाथारि लुरिनज्यति गगै बिथांनि गेजेरजों हादोरसा आरो लोगो सोरखारफोराव गोनां थांखिफोर मावफुंनो लानायखौ नुनो मोननाय जादों। बिनि बुंनायनि गेजेरजों हादोरसायाव सोलायनो हमनाय लामाखौ नुनो मोननाय जादों होननना मोन्थिनो मोननाय जादों।
दुलाराय आसाम फरायसा आफादनि दैदेनगिरिआ जायनि थाखाय बे आसाम हादोसाया गुबुन गुबुन हारि हारिसा, राव थुनलाय, हिरिमु धोरोम आसार खन्थिजों गथायसे जाय, बेखौ रावबो सिफायनो हानाय नंआ आरो लोरसोर खालामनो हानायाबो गोजान । जायनि थाखाय थागिबि सुबुंफोर जानानै जेंनाफोरखौ दबथायनो थामथिम दं होनना बुङो ।
असम सहित्यि सभा नि आफादगिरि ड. परनान्द राजबंसि, मिसिं आगम केबां नि आगु आफदगिरि ड. बिदियेस्वार दलेजों लोगोसे गुबुन गुबुन बिबानगिरि, माखासे हारिसा सुबुंफोरनि गौथुमफोरा बे हाबाफारिआव बाहागो लायो।
Also Read: 
हादोरसायाव सासे सुबुंनो मोनसे हा पाट्टा होनायनि खान्थि
Also Watch: 
Titabor Model Hospital Inaugurated by Minister of State for Health Pijush Hazarika
© 2019-20. All rights reserved under Omega Printers & Publishers Pvt. Ltd. 
Powered By Hocalwire
