TITLE: डिसपुराव जावजा टावार माव बिथांखि सिमां
By : 
Sentinel Digital Desk
  |  
29 Oct 2019 7:23 AM GMT
गुवाहाटिः
 2018 नि 2 फेब्रुवारिआव आसाम सोरखारा नेसनेल बिलदिं कनसट्राकस्यन करपरेस्यन (NBCC) जों नोगोराव 65 खोलोबनि मिरु जावजा टावार लुखांनायनि थाखाय गोरोबथा खादोंमोन। एम.अ.इउ (MoU) फोरमायनाय बादिब्ला बे बिलदिंखौ लुनो थाखाय बासिस्ता चारिआलिनि 37 राजा लामजों नांजाबनाय 30 बिघा प्लत आव मिरु बादियै लुनायनि थाखाय ग्लबेल इनभेस्तरनि सामित साइन खालामनाय जादोंमोन।
2018 नि 18 जुलाइ आव धोरमनि आसार खान्थिनि गेजेरजों बे माव बिथिंखौ सिमना ओनसोलनि एबा गुबुन जायगायाव माव बिथांखिनि मावफुंनाय हाबा फारिखौ मावनो फोरमायो।
बेखौ बुङोदि मिरुआरि जावजा टावार गोरोबथायखौ लुफुंनायाव रांनि आंखालनि थाखाय बे मोनसे गाहाय हेंथा जाना दं। बे मिरुआरि जावजा टावार लुफुंनायाव दारिमिनारि आरो रांआरि बिफाना जेबो खरसा बाजेदनि आबुं फोरमायथिखौ मोनिलाय बे गेदेर माव बिथांखिनि सायाव मावफुंनाया उनफिनना दं होनना फोरमायदों।
गुबुन फारसेथिं 65 खोओब बिलदिं माव बिथांखिआ गोख्रों बांग्रि मावनायनिफ्रा रैखाथि गोनां, आसामनि गोग्लैनाय खन्द ब्रै आव गोग्लैनाय। गुवाहटि मेट्रपलिटन देभेलपमेन्ट अथरिति (GMDA) नि गेजेजों गौवाहाटिनि जौसिन G+15 खथानि दाथायनि नेम खान्थिबादियै खालामजागोन। थारैनो जावजा टावारा गोब्राब बांग्रिआवबो गंसंना थागोनना?
मिरु जावजा टावराखौ लुफुंनायनि थांखियै बेयाव एसियान हादोरमानि खोला सान्जायारि मालखुलि, फालांगियरि आरो रांआरि मावखुलि, मिरु जुथुमा हल आरो मिज्यम, हतेल, मोनसे सपिं कमप्लेक्स आरो चार्भिस एपार्त मेन्ट बायदि बायदि महरै खालामजानायखौ नुनो मोनगोन होनना मोन्थिनो मोननाय जादों।
दिसपुरआ बेखौनो फोरमायोदि जावजा टावार नि दारै हादोरसायाव फालांगि बिथिंआव गोगोमै जौगागोन। जायनि थाखाय डिलहि एक्ट इस्त पलिसि(Delhi's Act East Policy) खौ लानानै भारत आरो एसियान हादोरमानि खोला सान्जा गोरोबथा खानायनि सायाव सोनारनानै।
2018 माइथायाव दारिमिनारि आरो फालांगियारि बिफाननि मन्त्रि चनद्र महन पाटुवारि आरो दारिमिनारि बिफाननि दाजाथायारि गुबै नेहाथारि राबि कापुर बिथांमोनाबो जावजा टावार जों लोगोसे गेदेर मानसि थाग्रा खथा लुखांनायनि थाखाय मोन्थिहोदों। बे मोनसे गेदे मावबिथांखिखौ मावफुंनानै सुबुंफोरनि गेजेराव थार दिन्थिखौ दिन्थिनानै गोख्रैनो जाफुंहोगोनखौ हास्थायदों।
बे माव बिथांखिखौ लानानै थारैनो बे माव बिथांखिनि मावफुंनाय खामानिआ सुबुंनि सिगांआव नामा ? होनना पाटुवारि आरो कापुर बिथांमोना फोरमायो।
फारनैथिंबो फिननायखौ नायोब्ला बे माव बिथांखिआ मानो गोबाव जादों, आरो बेखौ थाबैनो मावफुंना जाफुंहोनांगौखौ नागिरना मोनो।
Also Read 
: आइ.एसनि (IS) गाहाय अल- बागदादिआ गैला: थ्राम्फ
Also Watch: 
Married Man arrested for allegedly killing Girlfriend after impregnating her
© 2019-20. All rights reserved under Omega Printers & Publishers Pvt. Ltd. 
Powered By Hocalwire
