TITLE: बड’लैन्ड हालामाव थानाय फोरोंगिरिनि आफादआ फोरोंगिरिफोरनि जेंना सुस्रांना होनो खालामदों
By : 
Sentinel Digital Desk
  |  
27 Sep 2018 12:09 PM GMT
उदालगुरि,सेप्तेम्बर 27: बड’लैन्ड हालामाव थानाय असम माध्यमिक शिक्सा आरो कर्मचारि साटा (AMSKS) आफादआ फोरोंगिरिफोरनि मोनफ्रोमबो जेंनाफोरखौ सुस्रांना होनो खावलायदों। फोरोंगिरिफोरनि आफादनिफ्राय मोनसे हान्जाया BTC नि सोलोंथाय बिफाननि बोसोनगिरि राबि संकर बरगयारि आरो लोगो प्रिन्चिपाल नेहाथारि रबिनसन मुछाहारि बिथांमोनखौ मावख’आव लोगो हमहैयो।
बे आफादनि हान्जाखौ दैदेनदोंमोन BTC हालामनि AMSKS नि आफादगिरि क्रिस्ना कान्त मिझार बिथांआ। बिथांमोनहा दान मान बान्थानि सोमोन्दै सावरायज्लायजों लोगोसे फरायसालिफोराव लांदां जानानै थानाय मासिफोरखौ सुफुंनाय, MCPA आरो अनलाइननि गेजेरजों बिल पेमेन्टफोरनि फोरमानलाइ होनायनि फारसे सावरायज्लायो।
रबि संकर बरगयारि बिथांआ बिथांमोनि दाबिफोरखौ मोजाङै खोनाखङो आरो जेंनाफोरखौ सुस्रांनो मावथांखि लागोन होन्ना खोथा होयो।
© 2019-20. All rights reserved under Omega Printers & Publishers Pvt. Ltd. 
Powered By Hocalwire
